<h2>Silent Circle Privacybeleid</br>
	<small>Transparantie en vertrouwen</small></h2>

<p>
Het is ons werk om uw communicatie te versleutelen en te beveiligen. We nemen dat heel erg serieus. De fysieke beveiliging van onze servers, netwerken en apparatuur is voor ons even belangrijk als de beveiliging van data. Daarom is alle apparatuur van onszelf en passen wij die apparatuur, indien nodig, aan onze eigen behoeften aan. Tevens hanteren wij de meest strikte veiligheidsmaatregelen in onze gebouwen. Het beschermen van uw data en uw communicatie is waar we erg goed in zijn.
</p>
<p>
Om betalingen te kunnen accepteren, moeten wij soms erg persoonlijke gegevens, zoals e-mailadressen en creditcardgegevens, verzamelen. Deze informatie wordt alleen gedeeld met onze betalingsprocessor en wordt alleen gebruikt om de transactie te voltooien waardoor u aan de Circle kunt deelnemen. We slaan uw creditcardgegevens niet op. We willen zo weinig mogelijk persoonlijke gegevens opslaan.
</p>
<p>
Silent Circle slaat geen enkele informatie op, die geassocieerd is met telefoon-of videogesprekken en met berichten die verstuurd zijn via Silent Text. We bewaren ook geen geautoriseerde web-aanvragen. De logbestanden die van ander web-verkeer zijn gegenereerd bevatten geen te identificeren informatie. We wissen logbestanden die door andere services zijn gegenereerd in maximaal 7 dagen. Wij gebruiken het log-niveau alleen voor aan protocol gerelateerde fouten. Het is ons doel om niets te hebben dat aan derden zou kunnen worden doorgegeven.
</p>
<p>
U heeft misschien gemerkt dat de pagina’s op onze hoofdwebsite javascript bestanden van derden binnenhalen. Hierdoor kunnen onze web-ontwikkelaars en verkopers zien naar welke pagina’s wordt gekeken, zodat ze weten hoe ze ervoor kunnen zorgen dat de informatie voor de klanten van ons bedrijf gemakkelijker te vinden is. Na discussies met derden zijn we ervan overtuigd dat de informatie die we gebruiken het absolute minimum is en dat we er zo omzichtig als maar mogelijk is mee om gaan.
</p>

<p>Transparantie is belangrijk. Elke 6 maanden posten we:
<ul>
	<li class="arrow-list">Hoeveel gerechtelijke verzoeken we wereldwijd hebben ontvangen. </li>
	<li class="arrow-list">Hoeveel klanten daarbij betrokken waren. </li>
	<li class="arrow-list">Welke instantie of organisatie het verzoek heeft ingediend. </li>
</ul>
</p>
<p>
Uw privacy is afhankelijk van de zorgvuldige behandeling van uw persoonlijke informatie. We zullen deze data nooit verkopen of er derden toegang toe geven. U kunt er zeker van zijn dat als u dat vraagt, we al uw informatie volledig uit onze computerbestanden zullen verwijderen. Indien nodig zullen we de nauwkeurigheid en geldigheid van deze privacyverklaring aanpassen. We willen dat deze privacyverklaring onze doelstellingen om u te helpen adequaat beschrijft. We willen ook dat deze verklaring duidelijk beschrijft wat we wel en wat we niet kunnen doen. We zijn een service voor veilige, versleutelde communicatie, die tegemoet komt aan de wensen van onze klanten – waar ook ter wereld. Als u het gevoel hebt dat uw privacy door het gebruik van Silent Circle is geschonden, kunt u uw klacht registreren door te e-mailen naar <a href="mailto:security@silentcircle.com">.</a>
</p>
<p>
We ondersteunen uw recht op veilige, privécommunicatie, maar sommige mensen zullen onze tools proberen te gebruiken voor slechte dingen. Dat willen wij niet – het is voor iedereen slecht en maakt ons werk een stuk lastiger. We behouden ons het recht voor de service die we u bieden te annuleren, als u slechte dingen doet.
</p>
<p>
Abonnees van Silent Circle zijn onze teamgenoten en zo willen we ook met ze omgaan. U vertrouwt ons uw meest persoonlijke gegevens toe en verdient in ruil daarvoor service van buitengewone topkwaliteit. Wij ervaren uw vertrouwen als een voorrecht en we zullen er elke dag hard aan werken om die te verdienen. We doen dat met een niet-aflatende focus op veiligheid, eenvoud en service. Welkom bij de Circle.
</p>